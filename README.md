MOR-G-moje-rodzinne-miasteczko
==============================
Dokładnej daty powstania Morąga nie sposób ustalić. Historycy są skłonni do umiejscowenia tego faktu w końcu XIII w. Około 1280 roku, na miejscu staropruskiej osady, Krzyżacy zbudowali drewnianą strażnicę, zastąpioną ok. 1370 r. budowlą murowaną. Rozwijająca się przy strażnicy osada ok. 1327 r. uzyskała prawa miejskie (prawdopodobnie było to dużo wcześniej, jednak nie zachowały się żadne dokumenty). Problemy stwarza także ustalenie genezy nazwy miasta. Najcześciej spotykana jest hipoteza, że pochodzi ona od pruskiej nazwy jeziora: Mawrin, Maurin lub Morin. Jest to o tyle trudne, gdyż w czasie burzliwej historii miasta nie zachował się jego przywilej lokacyjny.   W pierwszej połowie XIV wieku miasto otoczono murami obronnymi  z trzema bramami. W 1440 r. Morąg przystąpił do Związku Pruskiego, a po opanowaniu zamku krzyżackiego w 1454 r. złożył hołd królowi Kazimierzowi Jagiellończykowi. Po pokoju toruńskim miasto pozostało w granicach lennych Prus Książęcych 1807 r. w czasie nagłego ataku pruskiej konnicy nieomal nie dostał się do niewoli marszałek Napoleona, późniejszy król Szwecji Bernadotte. 



![MORĄG](http://upload.wikimedia.org/wikipedia/commons/a/ae/Morag_palacDohnow111.JPG)


###ZAMEK KRZYŻACKI
Murowany zamek w Morągu został zbudowany przez Krzyżaków ok. 1370 roku, jako siedziba prokuratora, a następnie wójta. Było to trójskrzydłowe założenie na planie prostokąta o wymiarach 55x75 m z bramą wjazdową od strony północno-zachodniej. Obok bramy znajdowała się nieistniejąca wieża główna. Od południa przylegało do zamku gospodarcze przedzamcze. Całość była otoczona fosą i nie sprzężona z murami miejskimi. Po 1525 roku warownia pełniła rolę rezydencji starostów, którymi przez wiele lat byli przedstawiciele rodziny Dohnów.

![ZAMEK](http://upload.wikimedia.org/wikipedia/commons/f/f7/Zamek-_Mor%C4%85g.JPG)

###PAŁAC DOHNÓW
![DOHN](http://upload.wikimedia.org/wikipedia/commons/3/3e/Mor%C4%85g_-_pa%C5%82ac_Dohn%C3%B3w.jpg)
Pałac zbudowany w stylu barokowym w I połowie XVIII wieku na dawnych murach obronnych. Był siedzibą rodu Dohnów, których potęga wyrosła na służbie u Krzyżaków. Dohnowie mieli kilka rezydencji w dawnych Prusach. 
 Podczas II wojny światowej pałac został zniszczony przez Armię Czerwoną. Odbudowany w latach 70. XX wieku.
 Obecnie mieści się w nim Muzeum im. Johanna Gottfrieda Herdera - Oddział Muzeum Warmii i Mazur w Olsztynie.



Wielu urodzonych tu obywateli przysporzyło miastu wiele chwały:

 

- związana z Morągiem i okolicą rodzina Dohnów.


-burmistrz Marcin Gotschalk podpisał w roku 1446 akces Morąga do Związku Pruskiego. 

-mieszczanin Salomon w imieniu mieszkańców Morąga odczytał tekst przysięgi na wierność Kazimierzowi Jagiellończykowi w roku 1454. 

-w XVII i XVIII wieku wielką rolę w Morągu odgrywała rodzina Obuchów. Rodzina wydała kilku znakomitych rzemieślników - artystów. Ich dziełem były wspaniałe organy  
w wielu kościołach (także w Morągu). Jeden z Obuchów był głośnym misjonarzem w Indochinach w XVIII wieku. Drugiemu, architektowi powierzono w początkach XIX w. kierownictwo odbudowy kompleksu zabudowań zamku krzyżackiego w Malborku. 

-Abraham Calovius (1612-1686) -wybitny teolog, profesor 
uniwersytetu w Wittemberdze. 

-Jan Gottlieb Willamovius (1736-1777) -poeta, humanista, współczesny Herderowi poeta. 

JOHANN GOTTFRIED HERDER (1744-1803) 
[chyba najbardziej znany mieszkaniec Morąga]  
- wybitny myśliciel, pisarz, filozof, przedstawiciel społeczno-filozoficznej 
i literackiej myśli Oświecenia. 

-Karol Rautenberg -otworzył pierwszą w Morągu księgarnię. 

-Karol Harich -protoplasta znanej rodziny wydawców i pisarzy, 
zalożył w mieście drukarnię w 1832 r. 


J.G. HERDER
Johann Gottfried von Herder (ur. 25 sierpnia 1744 w Morągu, zm. 18 grudnia 1803 w Weimarze) – niemiecki filozof, pastor i pisarz, którego poglądy wpłynęły znacząco na późniejszy rozwój idei narodu (koncepcja Volk) oraz filozofii i historii kultury. Był jednym z klasyków weimarskich. Studiował na Uniwersytecie Albertyna w Królewcu. Ma swój pomnik w Morągu (na zdjęciu).
 Johann Gottfried Herder wprowadził do filozofii romantycznej pojęcie ludowości, ponieważ był zafascynowany jej naturalnością i pierwotnością. Była przez niego traktowana jako źródło prawdy i tożsamości. Jego dzieło pod tytułem Głosy ludów w pieśniach było czytane przez romantyków i zapoczątkowało zbieranie utworów ludowych, czego przykładem są bracia Grimm.


